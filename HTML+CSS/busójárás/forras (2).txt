Busójárás története

A mohácsi sokácok messze földön ismert népszokása, a busójárás idejét a tavaszi napfordulót követõ elsõ holdtölte határozza meg. Régen Farsangvasárnap reggelétõl Húshagyókedd estéjéig tartott a mulatság. A Farsang utolsó csütörtökjén a gyermekek öltöznek maskarába.

A busójárás a más népek hiedelemvilágában is megtalálható télbúcsúztató, tavaszköszöntõ, oltalmazó, termékenységet varázsló ünnepek családjába tartozik. Éppúgy rokonságot mutat a riói és a velencei karnevállal, mint az afrikai népek szokásaival.

Mohácson a hagyomány eredetét a törökûzés legendájával is magyarázzák. A mondának – mely szerint a Mohács-szigeti mocsárvilágba menekült õslakos sokácok megelégelve a rabigát, ijesztõ álarcokba öltözve, maguk készítette zajkeltõ eszközökkel, az éj leple alatt csónakokkal átkelve a Dunán, kizavarták a törököket Mohácsról – aligha van történeti alapja. A város 1687-ben szabadult fel a török uralom alól, s a sokácság nagy arányú betelepítése csak mintegy tíz évvel ezután kezdõdött meg. Minden bizonnyal a balkáni eredetû sokácok korábbi hazájukból hozták magukkal a szokást, mely aztán Mohácson formálódott tovább és nyerte el mai alakját. A népszokás megjelenésérõl a XVIII. század végérõl vannak az elsõ adatok.

A busó öltözete régen is olyan volt, mint ma: szõrével kifordított rövid bunda, szalmával kitömött gatya, amelyre színes, gyapjúból kötött cifra harisnyát húztak, lábukon bocskort viseltek. A bundát az öv vagy marhakötél fogta össze derekukon, erre akasztották a marhakolompot. Kezükben az elmaradhatatlan kereplõt vagy a soktollú, fából összeállított buzogányt tartották. A leglényegesebb azonban, ami a busót busóvá teszi: a fûzfából faragott, hagyományosan állatvérrel festett birkabõrcsuklyás álarc.

Az így beöltözött busókat kísérik a jankelék, akiknek az a szerepe, hogy távol tartsák az utca népét, fõleg a gyerekeket a busóktól. Hamuval, liszttel, ma már csak ronggyal vagy fûrészporral töltött zsákjukkal püfölik a csúfolódó gyerekhadat. A lefátyolozott arcú nõket és a lakodalmas viseletbe öltözött férfiakat, továbbá a karneváli jelmezû alakokat maskarának nevezik Mohácson.

Régen a tülkölõ, kereplõ, kolompot rázó és "bao-bao!"-t ordítozó busócsoportok tulajdonképpeni célja az volt, hogy házról-házra járva kifejezze jókívánságait, elvégezze varázslatait és részesüljön azokban az étel-ital adományokban, amiket sehol sem tagadtak meg tõlük.

Mára az idegenforgalom medrébe terelt népszokás sokat veszített az eredeti hagyományokból, ám látványosság szempontjából sokat nyert. A mai busójárás a régi népszokás központjában, a Kóló téren kezdõdik. A beöltözött busók, jankelék, maskarák itt gyülekeznek, itt találkoznak a Dunán csónakokkal átkelt busók az ágyús, az ördögkerekes, a szekeres, a kürtös, a teknõs és más busó csoportokkal. A régi elöltöltõs busóágyú dörejére a különbözõ csoportok a fõutcán át bevonulnak a város fõterére, ahol szabad farsangolás kezdõdik. Ezt követõen a Duna-parton és a környezõ utcákban iszonyú zajt keltve ünneplik a farsangot. Szürkületkor visszatérnek a fõtérre és a meggyújtott óriási máglya körül táncolnak, dévajkodnak az emberekkel. Ezzel ér véget a Farsangvasárnap. A mohácsiak azonban kedden is farsangolnak, amikor is az újabb fõtéri máglyára helyezett, telet jelképezõ koporsó elégetésével és körültáncolásával búcsúznak a hideg évszaktól, s köszöntik a tavasz eljövetelét.

Mohács állandó látnivalói:

+Mohácsi Nemzeti Emlékhely
+Szent Miklós Vízi- és Taposómalom
+II.Lajos-emlékmû (Csele pataknál)
+Kanizsai Dorottya Múzeum
+Busóudvar

{https://www.mohacsibusojaras.hu/}
